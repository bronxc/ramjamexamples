		Lezione di MATEMATICA by Antonello Mincone
		

Per tutti quelli che aspirano a fare giochi tipo DOOM,ELITE,o comunque un qual-
siasi gioco che richieda l'uso di poligoni, o addiritura di quella che è uno
degli effetti ormai diventati uno standard nei DEMOS, cioè il texture-mapping,
credo sia essenziale sapere alcune di quelle che sono le formule basilari di
matematica,in particolare quelle relative alla geometria analitica e alla tri-
gonometria.
Se a scuola non avete mai digerito questi argomenti,o semplicemente non li ave-
te mai affrontati e ne avete sempre sentito parlare come qualcosa di incredibil
mente complicato, posso asicurarvi che non è assolutamente vero.La vera diffi-
coltà stà nel seguire attentamente l'argomento, ma soprattutto nel capirlo.
In pratica il consiglio che vi do è di fare (anche in base alle conoscenze che
avete) poco alla volta sia con questa lezione che con il corso in generale, da-
to che in realtà potete possedere tutti i libri di informatica e matematica di
questo mondo, ma questi costuiscono solo la base essenziale(ma non sufficiente)
per scrivere un programma valido:si diventa bravi soprattutto con l'esperienza,
provando e riprovando le routine, modificandole, facendo insomma degli esperi-
menti.
In base a ciò ho deciso di scrivere quest' articolo non insegnandovi una parti
colare tecnica di 3D (anche perchè per quella c'è una lezione apposta), ma le
basi che vi permetteranno di ricavarvi da soli le formule anche solo per farvi 
la tabella pre-calcolata adatta alle vostre esigenze.
Partirò quindi da zero (beh non proprio, dato che spero conosciate le quattro
operazioni fondamentali,anche perchè se no,non dovete fare il corso ma le ele-
mentari), non si stupisca quindi tutta quella gente che conosce già l'argomen-
to e magari avrebbe qualcosa da obbiettarmi sullo stile di esposizione.
Inanzi tutto parliamo di quello che viene chiamato dagli esperti in materia 
"SISTEMA DI RIFERIMENTO CARTESIANO ORTOGONALE".In realtà sotto questo nome si
nasconde una cosa semplicissima: due comuni rette (si dice RETTA una linea di 
cui non c'è ne un inizio e ne una fine, si dice SEMI-RETTA una linea che ha un
inizio ma non una fine, si dice SEGMENTO una linea che ha un inizio e una fine)
disposte in modo che, incrociate tra loro, formino quattro angoli di 90 gradi,
che hanno convenzionalmente i nomi di X e Y.In pratica disposte cosi:


                           ^
                         Y | 
                           |
                           |
                           |
                           |
                           |
                           |
              -------------+-------------------->
                          O|                   X
                           |
                           |
                           |
                           |
                           |
                           |
                           

                           

Il punto O corrisponde all' incrocio degli assi ed è chiamato ORIGINE.
Gli assi X e Y sono chiamati rispettivamente asse delle ascisse e asse delle
ordinate, e servono a darci dei riferimenti ad ogni punto, che si ottengono 
tracciando la parallela all'asse X e quella all'asse Y, e che in pratica ci di-
cono l'altezza del punto rispetto ad X e la sua distanza da Y, che esprimeremo
scegliendo un'unità di misura e vedendo quante volote questa unità entra nel-
la misura considerata: quando cioè vogliamo indicare dove si trova un determi-
nato punto dovremmo definire la sua distanza con l'asse X e con l'asse Y (più
precisamente la sua ordinata e la sua ascissa).Immaginiamo ad esempio di avere 
un punto P :



                              ^     
                            Y |
                              |
                              |  x1  
                              |-----.P
                              |     |
                              |     |y1
                              |     |
                --------------+------------------>
                             O|                 X
                              |
                              |
                              |
                              |
                              |
                              |
                              |
                              



Il segmento contrassegnato con x1 indica la sua ascissa mentre quello contras-
segnato con y1 la sua ordinata.Tralasceremo l'unità di misura dato che  con l'
AMIGA userete il pixel.
Badate bene che quando il punto si trova a destra dell'asse Y l'ascissa è posi
tiva (è cioè maggiore di 0), mentre quando si trova a sinistra è negativa 
(è cioè minore di 0); caso limite quando si trova sull'asse Y,dove sarà u-
guale a 0.Allo stesso modo per l'asse X: quando il punto si trova sopra di que-
sto l'ordinata è positiva, sotto è negativa, sull' asse x è 0.  
Se però rapportiamo il tutto alla realta`,ci accorgiamo che due dimensioni non
sono sufficienti, dato che tutti gli oggetti, hanno, oltre ad una larghezza e
una larghezza, anche una profondita`.Abbiamo quindi bisogno di una terza dimen-
sione, appunto la profondità, che ci permette di rapportare anche il singolo  
punto allo spazio.Un grafico quindi che ci voglia dare un completo quadro di un
oggetto nello spazio sara` di questo genere:

		
			^
		      Y	|
			|
			|
			|         
			|        /
       			|     P / z1
		  x1 ___|_____./
		    	|     |
		    	|     |
		    	|     |y1
		    	|     | 
		       O+-----+---------------------->   
 		       /      |			    X                       
 		      /	      |	 
		     /	      |
		    /                                
		   /
		  /
		 /
	      Z /
	       	

Il nuovo asse, Z, indica la nuova dimensione.è da tener presente che, nello 
spazio, l' angolo situato tra l'asse X e l'asse Z e quello tra l'asse Y e l' 
asse Z, è retto, cioè di 90 gradi, che purtroppo si deformano in proiezione
assonometrica (che è appunto quella con cui sono rappresentati tutti i grafi-
ci).  
Finora abbiamo parlato solo di punti, mentre lo spazio che ci ciroconda è fat-
to da oggetti ben più complessi, che in genere sono fatti da linee che unisco-
no gli spigoli che li  determinano.Molte volte è necessario dover rappresenta-
re oggetti curvilinei, quali il semplice cerchio o curve più complesse, deter-
minate da complicate formule goniometriche: in questi casi con l'AMIGA consi-  
glio sempre di ridurre la curva a un poligono, magari anche con 20 lati, ma che
risulta certamente più veloce da disegnare e da calcolare in rotazioni o tra-
slazioni (movimenti che comportano solo lo spostamento),comunque troverete alla
fine della lezione le formule delle più importanti curve.
Per unire i punti dei poligoni generalmente si può ricorrere alla funzione LI-
NE del blitter, ma non sempre questa è la più veloce, e potrebbe essere ne-
cessario affidare questo lavoro al processore: è quindi utile conoscere le 
formule principali legate al tracciamento delle rette.
Iniziamo col dire che ogni retta è individuata sugli assi cartesiani dalla for
mula :
		Y = m*X + q
		 
La formula in questione ci da le ordinate di tutti i punti della retta a secon-
da della sua ascissa, basta insomma sostituire la x con un qualsiasi valore per
ottenere la corrispondente y della retta.I termini m e q che compaiono nella 
formula sono delle costanti: la prima m è detto coefficiente angolare e deter-
mina l'angolo che la retta forma con l'asse X (più precisamente è la tangente
di quell' angolo, ma affronteremo questo argomento più avanti), più grande 
sarà m e più grande sarà l'angolo formato; q determina invece il punto dove
la retta incrocia l'asse y, in sostanza il punto della retta che ha coordinate:
(0,q), da ciò è facile capire che se q=0, allora la retta passa per l'origine
degli assi.
Esiste poi una formula che a mio parere è importantissima per fare un program-
ma 3D. Dato un punto P1 di coordinate (P1x,P1y), e un punto P2 di coordinate 
(P2x,P2y), possiamo ricavare la retta passante per questi due punti con la for-
mula :
		
		Y-P1y = (P2y-P1y)/(P2x-P1x)*(X-P1x)

Dalla formula in questione ricaviamo che :

		Y = (P2y-P1y)/(P2x-P1x)*X + (-P1x*(P2y-P1y)/(P2x-P1x))+P1y
		
Questa è appunto la formula della retta passante per i punti presi in conside-
razione.Il termine che compare prima della X corrisponde alla m, mentre tutta 
la formulaccia che compare dopo sarebbe la q, ma naturalmente questo calcolo 
sarà fatto una sola volta per ogni retta.Applicazioni della stessa formula 
possono servire ad esempio, per una linea che esce dallo schermo: avendo gli 
estremi di questa possiamo trovare la formula che la determina e quindi, sosti-
tuendo alla X la ascissa dei bordi dello schermo, possiamo trovare le coordina-
te dei punti estremi del segmento visibile.

Altre formule che spesso si rivelano utili conoscendo le coordinate di due pun-
ti P1 (P1x,P1y) e P2 (P2x,P2y) sono:

1)Quella per trovare la loro distanza (che è in pratica un' applicazione del 
teorema di Pitagora che troverete piùavanti):

	distanza = sqr((P2x-P1x)^2+(P2y-P1y)^2)

(sqr non è altro che l'istruzione usata dalla maggior parte dei linguaggi di
alto livello per indicare la radice quadrata, mentre il simbolo ^ significa e- 
levato: in questo caso leggeta quindi la distanza è uguale alla radice quadra-
ta della differenza delle ascisse elevata al quadrato sommata alla differenza
delle ordinate elevata al qudrato, in simboli:

                         _________________________________________
                        /
                       / (P2x-P1x)*(P2x-P1x)+(P2y-P1y)*(P2y-P1y)
                   \  /
                    \/

Cercate di capire bene Sqr e ^  perchè in seguito li riuseremo spesso) 


Questa formula è utile ad esempio per trovare la lunghezza di un  lato di un 
qualsiasi poligono cononoscendo i due spigoli 



2)Conoscendo isoliti due punti P1(Px1,Py1) e P2(Px2,Py2) possiamo trovare le 
coordinate del punto medio M(XM,YM) con la formula:

           XM = (Px1 + Px2)/2

	   YM = (Py1 + Py2)/2	   

******************************************************************************
A questo punto direi che potete anche fare la lezione di prospettiva, dato che
ora siete capaci di rappresentare un qualunque oggetto nello spazio (basta in-
fatti disegnarvi gli spigoli e unirli col Blitter in modo da formare una figura
piana o un solido).Badate bene però che con queste conoscenze non potete anco-
ra routare gli oggetti, ma solo zoomarli (per far questo basta aumentare o dimi
nuire la Z di ogni punto). 
Per ruotare un punto dobbiamo entrare nella trigonometria intoducendo il coseno
e il seno.Questi due non sono altro che l'ascissa e l'ordinata di un punto che
ha la caratteristica di trovarsi su una circonferenza che ha come centro l'ori-
gine.

                           ^ 
   			 Y |
   			   |
   			   |
   			   |
   			___|___
   		       /   |   \.P
   		      |	   |    |
   	     ---------+----+----+-------->
   		      |	  O|    |       X
   		       \___|___/
   			   | 
   			   |
   			   |
   			   |	
				
Anche se quello che ho disegnato è un ottagono irregolare (ma che ci volete fa
re con i caratteri ASCII non sono riuscito a fare di meglio), con un pò di fan
tasia dovreste avere un'idea di quello che voglio dire.In breve il coseno e la
distanza del punto P con l'asse Y, mentre il seno la distanza del punto P con 
l'asse X.Per convenzione (ma non solo per quello) il raggio del cerchio viene
considerato pari ad 1.In questo modo sia il seno che il coseno oscilleranno sem
pre tra valori compresi tra 1 e -1 (in sostanza numeri decimali). 
Da notare inoltre che il punto P individua anche un angolo sulla circonferenza,
l' angolo cioè formato tra l'asse X e la retta passante per il punto P e l'ori
gine degli assi.
Se ad esempio diciamo che il seno di 30 gradi è 0.5, ciò significa che il pun
to P che, unito con O (origine degli assi), che forma con l'asse X un angolo di
30 gradi, dista dall'asse X 0.5.
Per trovarci anche ilcoseno dell'angolo considerato possiamo fare una semplice 
osservazione, basandoci sul teorema di Pitagora (non il Coder).
Per chi non conosce questo, che è uno dei principali teoremi di geometria ecco
qui una veloce spiegazione:
dato un triangolo rettangolo (che ha cioè un angolo di 90 gradi), sapendo la
lunghezza dei due cateti (che sarebbero i lati più corti), possiamo trovare l'
ipotenusa (il lato oiù lungo), sapendo che questa è uguale alla radice quadra
ta della somma dei quadrati dei due cateti.  


                |\
                | \
                |  \
                |   \  c
              a |    \ 
                |     \
                |      \
                |       \
                |________\
                    
                    b 


In questo caso a e b sono i cateti, per trovare c dovremo calcolare la radice
quadrata di a*a+b*b (che possiamo anche scrivere a^2+b^2).
In generale quindi:

                    c^2 = a^2 + b^2

Tornando alla circonferenza che stavamo considerando, notiamo anche qui la pre-
senza di un triangolo rettangolo che ha come cateti l'ascissa e l'ordinata del
punto P, e come ipotenusa il segmento OP, che in pratica è uguale al raggio, e
quindi ad 1.Nell'esempio di prima, dove conoscevamo il seno di 30 gradi, possia
mo trovare il corrispondente coseno (che sarebbe in pratica l'ascissa):
  
                             ^
                           Y |
 			     |
 			     |
 			     |
 			     |
 			  ___|___
 			 /   |___\.P 
 			|    | b  |a 
 	   -------------+----+----+-------------->
 			|   O|    |             X
 			 \___|___/ 
 			     |
 			     |
 			     |
 			     |
 			     |
 			     |
 			     |
 			     
 			     	
In questo caso infatti a=0.5 ed OP (che non ho disegnato per motivi grafici) è
uguale ad 1.Esseno quindi l'angolo tra a e b di 90 gradi, sostituendo i termini
noti nell'equazione precedente abbiamo che :

                      1^2 = 0.5^2 + b^2
                       
Sostituendo a 0.5 la forma frazionaria 1/2 possiamo scrivere:

                      1 = 1/2^2 + b^2
                      
Da cui :
                     
		      1 = 1/4 + b^2

Quindi:

		      b^2= 1 - 1/4

                      b^2= 3/4

Possiamo concludere che b = sqr(3)/2 (sqr non è altro che l'istruzione usa- 
ta dalla maggior parte dei linguaggi di alto livello per indicare la radice qua
drata, nel nostro caso leggete quindi b è uguale a radice di 3 fratto 2)     
